Nehemia.
7.
A UHAUIA ka pa, a kukulu no hoi au i na pani, a hoonohoia na kiaipuka, a me ka poe mele, a me na Levi; 
Alaila, kauoha aku la au ia Hanani i ko'u hoahanau a me Hanania ka luna o ka pakaua, no Ierusalema; no ka mea. he kanaka pololei no ia, a ua oi aku kona makau i ke Akua mamua o ko na mea e ae he nui loa. 
A i aku la au ia laua, Aole e weheia na puka o Ierusalema a mahana mai ka la; a o ka poe e ku ana e pani lakou i na puka a e hoopaa hoi: a e hoonoho i kekahi poe o ko Ierusalema i poe kiai, kela Kanaka keia kanaka ma kona wahi e kiai aku ai, a o kela kanaka keia kanaka hoi ma kahi e ku pono ana i kona hale iho. 
A ua palahalaha ke kulanakauhale ma kela aoao a me keia aoao, a ua nui hoi ia; aka, he kakaikahi na kanaka iloko ona, aole no hoi i kukuluia na hale. 
Ana waiho mai la ko'u Akua iloko o ko'u naau e hoouluulu ae i na kaukaualii, a me na luna, a me ka poe kanaka i kakauia ko lakou kuauhau A ua Ioaa ia'u ka palapala kuauhau no ka poe i pii mua mai, a loaa hoi ia'u ma ia mea keia kakau ana: 
Eia ka poe o ka mokuna i pii ae mai ka lawe pio ana mai, ka poe i lawe pio ia'ku, ka poe a Neoukaneza ke alii o Babulona i lawe pio ai, a hoi hou mai la i Ierusalema a i Iuda, o kela kanaka keia kanaka i kona kulanakauhale iho; 
Ka poe i hiki mai la me Zerubabela, Iesua, Nehemia, Azaria, Raamia, Nahamani, Moredekai, Bilesana, Misepereta, Bigevai, Nehuma, Baana. O ka helu ana keia o na kanaka o ka Iseraela; 
O na mamo a Parosa, elua tausani hookahi haneri a me kanahikukumamalua. 
O na mamo a Sepatia, ekolu haneri a me kanahikukumamalua. 
O na mamo a Ara, eono haneri a me kanalimakumamalua. 
O na mamo a Pahatamoaba, na na mamo a Iesua a me Ioaba, elua tausani ewalu haneri a me ka umikumainawalu. 
O na mamo a Elama, hookahi tansani elua haneri a me kanalimakumamaha. 
O na mamo a Zatu, ewalu haneri a me kanahakumamalima. 
O na mamo a Zakai, ebiku haneri a me kanaono. 
O na mamo a Binui, eono haneri a me kanahakumamawalu. 
O na mamo a Bebai, eono haneri a me ka iwakaluakumamawalu. 
O na mamo a Azegada, elua tausani ekolu haneri a me ka iwakaluakumamalua. 
O na mamo a Adonikama, eono haneri a me kanaonokumamahiku. 
O na mamo a Bigevai, elua tausani a me kanaonokumamahiku. 
O na mamo a Adina, eono haneri a me kanalimakumamalima. 
O na mamo a Atera na Hezekia, he kanaiwakumamawalu. 
O na mamo a Hasuma, ekolu haneri a me ka iwakaluakumamawalu. 
O na mamo a Bezai, ekolu haneri a me ka iwakaluakumamaha. 
O na mamo a Haripa, hookahi haneri a me ka umikumamalua. 
O na mamo a Gibeona, he kanaiwakumamalima. 
O na kanaka o Betelehema a me Netona, hookahi haneri a me kanawalukumamawalu. 
O na kanaka o Anatota, hookahi haneri a me ka iwakaluakumamawalu. 
O na kanaka o Betaazemaveta, he kanahakumamalua. 
O na kanaka o Kiriatearima, Kepira, a me Beerota, ehiku haneri a me kanahakumamakolu. 
O na kanaka o Rama a me Gaba, eono haneri a me ka iwakaluakamamakahi. 
O na kanaka o Mikemasa hookahi haneri a me ka iwakaluakumamalua. 
O na kanaka o Betela a me Ai, hookahi haneri a me ka iwakaluakumamakolu. 
O na kanaka o kela Nebo, he kanalimakumamalua. 
O ko kekahi Elama, hookahi tausani elua haneri a me kanalimakumumaha. 
O ko Harima ekolu haneri a me ka iwakalua. 
O ko Ieriko, ekolu haneri a me kanahakumamalima. 
O ko Loda, Hadida a me Ono, ehiku haneri a me ka iwakaluakumamakahi. 
O ko Senaa, ekolu tausani eiwa haneri a me kanakolu. 
O na kahuna: o na mamo a Iedaia no ka hale o Iesua, eiwa haneri a me kanahikukumamakolu. 
O na mamo a Imera, hookahi tansani a me kanalimakumamalua. 
O na mamo a Pasehura, hookahi tausani elua haneri a me kanahakumamahiku. 
O na mamo a Harima, hookahi tausani a me ka umikumamahiku. 
O ka Levi: o na mamo a Iesua na Kademiela, a no na mamo a Hodeva, he kanahikukumamaha. 
O ka poe mele: o na mamo a Asapa, hookahi haneri a ma ke kanahakumamawalu. 
O ka poe kiaipuka: o na mamo a Saluma, o na mamo a Atera, o na mamo a Talemona, o na mamo a Akuba, o na mamo a Hatita, o na mamo a Sobai, hookahi haneri a me kanakolukumamawalu. 
O ka poe Netini: o na mamo a Ziha, o na mamo a Hasuba, o na mamo a Tabaota. 
O na mamo a Kerosa, o na mamo a Sia, o na mamo a Padona, 
O na mamo a Lebana, o na mamo a Hagaba, o na mamo a Salemai, 
O na mamo a Hanana, o na mamo a Gidela, o na mamo a Gahara, 
O na mamo a Reaia, o na mamo a Rezina, o na mamo a Nekoda, 
O na mamo a Gazama, o na mamo a Uza, o na mamo a Pasea, 
O na mamo a Besai, o na mamo a Meunima, a na mamo a Nepisesima, 
O na mamo a Bakebuka, o na mamo a Hakupa, o na mamo a Harehura, 
O na mamo a Bazelita, o na mamo a Mehida, o na mamo a Haresa, 
O na mamo a Barekosa, o na mamo a Sisera, o ua mamo a Tama, 
O na mamo a Nezia, o na mamo a Hatipa. 
O na mamo a ua kauwa a Solomona: o na mamo a Sotai, o na mamo a Sopereto, o na mamo a Perida, 
O na mamo a Iaala, o na mamo a Darekona, o na mamo a Gidela, 
O na mamo a Sepatia, o na mamo a Hatila, o na mamo a Pokereta na Zebaima, o na mamo a Amona. 
O na Netini a pau a me na mamo a na kanwa a Solomona, ekolu haneri a me kanaiwakumamalua. 
A eia ka poe i pii ae mailoko aku o Telemela, Teleharesa, Keruba, Adona, o me Imera; aole hoi e hiki ia lakou ke hoike mai i ka ohana makuakane, aole hoi i ko lakou hanauna, i ikea no ka Iseraela lakou. 
O na mamo a Delaia, o na mamo a Tobia, o na mamo a Nekoda, eono haneri a me kanahakumamalua. 
O kekahi poe mamo a na kahuna: o ka Habaia, o ka Koza, o ka Barezilai, ka mea nana i lawe i wahine o na kaikamahine a Barezilai, no Gileada, a ua kapaia oia mamuli o ko lakou inoa. 
Imi aku la keia poe i ka lakou kuauhau iwaena o ka poe i kakauia, aole i loaa ia, a ua hookaawaleia lakou mai ka oihana kahoua aku me he haumia la. 
A olelo aku la ke kiaaina ia lakou, aole lakou e ai i na mea i hoolaa loa ia, a ku mai kekahi kahuna me ka Urima a me ke Tumima. 
A o ka ahakanaka a pau, ke huipuia, he kanahakumamalua tausani ekolu haneri a me kanaono. 
He okoa ka lakou poe kauwakane a me ka lakou poe kauwawahine, ehiku tausani lakou, ekolu haneri a me kauakolukumamahiku: a o ka poe kane mele a me ka poe wahine mele o lakou, elua haneri a me kanahakumamalima. 
O na lio o lakou, ehiku haneri a me kanakolukumamaono; a o na hoki o lakou, elua haneri a me kanahakumamalima. 
O na kamelo, eha haneri a me kauakolukumamalima; a o na miula eono tausani ehiku haneri a me ka iwakalua. 
A haawi mai la kekahi poe koikoi o na makua no ka hana, Haawi mai ia ke kiaaina ma ka waihonamealaa i hookahi tausani derama gula, i na ipu he kanalima a me na lole komo no na kahuna elima haneri a me kanakolu. 
A haawi mai la kekahi poe koikoi o na makua ma ka waihonamealaa no ka hana, i na deruma gula he iwakalua tausani, a me ua mane kala elua tausani, a me ua haneri elua. 
A o ka ka poe kanaka i koe i haawi mai ai, o na derama gula he iwakalua tausani a me na mane kala elua tausani, a me na lole komo no na kalmna, he kanaonokumamahiku. 
A o na kahuna, a me na Levi, a me na kiaipuka, a me ka poe mole, a me kekahi o na kanaka, a me ka peo Netini, a me ka Iseraela a pau, noho iho la lakou ma ko lakou mau kulanakauhale; a hiki mai ka hiku o ka malama, aia no ka Iseraela iloko o ke lakou mau kulanakauhale. 
