Solomona.
1.
O NA olelo akamai a Solomona ke keiki a Davida ke alii o ka Iseraela. 
He mea ia e ike ai i ka noiau a me ke aoia mai, E hoomaopopo i na olelo e naauao ai; 
E loaa'i ka ike e akamai ai, Ma ka pono a me ka hoopono, a me ka pololei; 
E haawi i ka maalea i ka poe naaupo, A me ka ike, a me ka noonoo i ke kanaka ui. 
E hoolohe ka mea naauao, a mahuahua ka ike, E loaa no i ka mea i aoia'i ka ike o naauao ai; 
E ike i ka olelo akamai a me ka hoakaka ana o ia mea, I na olelo a ka poe naauao, a me ka lakou olelo pohihi. 
O ka makau ia Iehova, oia ka hoomaka ana o ka ike; A o ka naauao. a me ke aoia mai, ua hoowahawahaia e ka poe lapuwale. 
E kuu keiki, e hooloke mai i ke ao ana a kou makuakane, Aole hoi e haalele i ke kanawai o kou maku wahine; 
No ka mea, he mea nani ia no kou poo, He mau lei hoi no kou a-i. 
E kuu keiki, ina e hoowale wale mai ka poe hewa ia oe, Mai ae aku oe. 
Ina lakou e olelo mai, E, e hele pu kakou, E hoohalua no ke koko, E hoohalua wale i ka mea hala ole; 
E moni ola ia lakou me he malu make, E moni okoa hoi e like me ka poe e haule ana i ka lua: 
E loaa ia kakou ka waiwai maikai he nui, E hoopiha i ko kakou mau hale me ka waiwai pio; 
E hailona pu oe me makou i kou kuleana, I hookahi hipuu na kakou a pau: 
E kuu kiekie e, mai hele pu oe mo lakou ma ke ala; E haalele kou wawae i ko lakou mau kuamoo; 
No ka mea, holo kiki ko lakou wawae i ka hewa, Wikiwiki hoi lakou i ka hookahe koko. 
Make hewa no ke kau ana i ka hei, Ma ke alo o na mea eheu a pau. 
Moe malu lakou no ko lakou koko; Makaala hoi no na uhane o lakou. 
Pela ka aoao o ka poe makee waiwai a pau, E kaili ana i ke ola o ka mea nona ia. 
Hea ae la ka naauao mawaho; Pane mai kona leo ma ke alanui; 
Ma ka welau o na ala oia e kahea mai ai: Ma na kahua o na puka kulanakauhale kana olelo ana, I mai la, 
Pehea ka loihi, e ka poe ike ole, E makemake ai oukou i ka naaupo? A oukou hoi, e ka poe hoowahawaha, E makemake ai i ka hoowahawaha ana? A o oukou, e ka poe naaupo, e inaina aku ai i ka naauao? 
E huli mai oukou i ka'u ao ana; Aia hoi e niuini aku au i ko'u Uhane maluna o oukou. E hoike aku hoi ia oukou i ka'u mau olelo. 
I ko'u wa i hea aku ai, hoole mai oukou; Kikoo aku la au i ko'u lima, aohe mea i manao mai; 
Haalele oukou i ko'u mau manao a pau, Aole hoi oukou i makemake i ka'u ao ana: 
Nolaila, i ko oukou popilikia e akaaka au, E hoowahawaha au i ka hiki ana o ko oukou makau; 
A hiki mai ko oukou makau me he mea ino la, A hookokoke mai ko oukou popilikia me he puahiohio la, A loohia oukou e ka pilihua a me ke kaumaha: 
Alaila, e hea mai lakou ia'u, aole au e pane aku; E imi koke lakou ia'u aole e loaa mai; 
No ka mea, hoowahawaha lakou i ka ike, A o ka makau ia Iehova, aole lakou i koho mai; 
Aole o lakou makemake i ka'u ao ana; Manao ino hoi i ka'u mau olelo a pau. 
Nolaila, e ai lakou i ka hua o ko lakou aoao iho, A ma ko ka manao ana o lakou e maona ai. 
No ka mea, o ka haalele ana aku o ka poe naaupo, oia ko lakou pepehiia mai, A o ka noho nanea ana o ka poe lapuwale, o ko lakou make ia. 
Aka, o ka mea hoolohe mai ia'u. e noho oluolu no ia, E noho no ia me ka makau ole i ka poino. 
