Halelu.
132.
E IEHOVA, e hoomanao mai oe ia Davida, A me na pilikia ona a pau: 
I ka mea ana i hoohiki ai ia Iehova, Hoohiki no oia i ka Mea ikaika o Iakoba; 
Aole loa au e komo iloko o ka hale lewa o ko'u hale, Aole hoi au i ea maluna o ko'u wahi moe; 
Aole au e haawi i ka hiamoe ma ko'u mau maka, Aole hoi i ka maluhiluhi na ko'u mau lihilihi, 
A loaa ia'u, he wahi no Iehova, A me kahi e noho ai no ka Mea mana o Iakoha. 
Aia hoi, ua lohe no kakou ia ma Eperata; Ua loaa ia kakou ia ma Papuululaau. 
E komo no kakou iloko o kona mau wahi e noho ai; A e moe hoomana kakou ma kona keehana wawae. 
E ku mai oe, e Iehova, iloko o kou wahi e maha'i; O oe, a me ka pahu o kou nani. 
A kahikoia kou poe kahuna i ka pono, A e hauoli hoi kau poe haipule. 
No Davida, no kau kauwa, Mai hoohuli aku i ka maka o kou mea i poniia. 
Hoohiki mai la o Iehova ia Davida ma ka oiaio, Aole loa oia i huli, mai ia mea aku, O ka hua a kou kino ka'u e hoonoho ai maluna o kou nohoalii. 
Ina e malama kau poe keiki i ko'u berita, A me na kanawai a'u e ao aku ai ia lakou, Alaila, o ka lakou keiki o na manawa a pau, E noho no lakou ma kou noho alii. 
No ka mea, ua wae mai o Iehova ia Ziona, A ua makemake oia ia, i wahi noho ai nona, 
Eia ko'u wahi e hoomaha'i, a hiki i ka manawa pau ole; Maanei no wau e noho ai, no ka mea, Ua makemake no au ia. 
Oiaio no e hoomaikai no wau i kana ai; E hoomaona aku au i kona poe nele i ka berena. 
E kahiko no wau i kona poe kahuna i ka hoola, A e hauoli loa hoi kona poe haipule. 
Malaila no wau e hookupu ai i ka pepeiaohao o Davida; Ua hoomakaukau no wau i lamaku no ko'u mea i poniia. 
E hooaahu au i kona poe enemi i ka hilahila; Maluna ona e pua ai kona leialii. 
