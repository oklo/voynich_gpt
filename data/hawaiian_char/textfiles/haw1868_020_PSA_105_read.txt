Halelu.
105.
E MILILANI aku ia Iehova, e kahea aku hoi i kona inoa: E hoike aku hoi i kana mau hana iwaena o na kanaka. 
E oli aku ia ia, e hoolea aku ia ia; E hookaulana aku i kana mau hana a pau. 
E kaena oukou ma kona inoa hoano, E lealea hoi ka naau o ka poe imi ia Iehova. 
E huli oukou ia Iehova, a me kona ikaika; E imi mau loa aku hoi i kona maka. 
E hoomanao i na hana mana ana i hana'i, A me kana mau mea kupanaha, A me ka hooponopono ana o kona waha: 
E na pua a Aberahama, a kana kauwa, E na mamo a Iakoba, kona mea i wae ai. 
Oia no o Iehova, ko kakou Akua: Aia ma ka honua a pau kana hoopononono ana. 
Ua hoomanao mau mai oia i kona berita, I ka olelo hoi ana i kauoha mai ai i na hanauna he tausani; 
Ka mea ana i hana mai ai ia Aberahama, A me kana hoohiki ana ia Isaaka; 
A hoopaa mai no hoi oia ia mea ia Iakoba i kanawai nona, A ia Iseraela hoi, i berita mau loa. 
I mai la, E haawi aku no wau ia oe i ka aina o Kanaana, I moku no oukou e nobo hooilina ai; 
I ko lakou noho kanaka ole ana, na uuku; A he poe uuku a malihini hoi malaila. 
Ia lakou i hele ai, mai kekahi aina, a i kekahi aina, A mai kekahi aupuni aku, a i kekahi lahuikanaka e; 
Aole ia i kuu mai i kekahi kanaka a hana ino ia lakou; Papa mai no oia i na'lii no lakou: 
Mai hoopa oukou i ko'u poe i poniia, A mai hana ino hoi i ko'u poe kaula. 
Kahea ae no hoi ia, i wi ma ia aina, Uhai no hoi oia i ko kookoo berena a pau. 
Hoouna ae la oia i ke kanaka mamua o lakou, A kuaiia o Iosepa i kauwa; 
A hoeha lakou i kona mau wawae i ke kupee; A komo no hoi kona ola iloko o ka paahao; 
A hiki i ka manawa o kana olelo ana; Alaila, hoao ae la ka olelo a Iehova ia ia. 
Hoouna ae la ke alii, a hookuu iho la ia ia; Na ka luna o na kanaka i wehe ae ia ia. 
Hoonoho iho la oia ia ia i haku maluna o kona bale, A i luna hoi maluua o kona waiwai a pau; 
E nakinaki i kona poo alii, ma kona manao iho, A e hoonaauao hoi i kana poe luna kahiko. 
Hele ae la o Iseraela i Aigupita; Noho malihini iho la o Iakoba ma ka aina o Hama. 
Hookawowo nui iho la kela i kona poe kanaka, A hoomahuahua ae la i ko lakou ikaika imua o ko lakou poe enemi. 
Hoohuli aku la oia i ko lakou naau, I inaina mai ai i kona poe kanaka, A e hana maalea hoi i kana poe kanwa, 
Hoouna mai la oia ia Mose, i kana kanwa, Ia Aarona hoi, ka mea ana i wae mai ai 
Hoike mai la laua i kona hoailona no lakou, A me kana mau hana kupanaha ma ka aina o Hama. 
Hoouna mai la oia i ka pouli, a ua pouli iho la, Aole hoi laua i kipi aku i kana olelo. 
Hoolilo mai la oia i ko lakou wai i koko, A hoopau hoi i ka lakou ia i ka make. 
Hookawowo mai la ko lakou aina i na rana, Aia no iloko o na keena o ko lakou poe alii. 
Olelo mai oia a hiki mai la na makika, O na uku hoi kekahi ma ko lakou mokuna a pau. 
Haawi mai la oia i ko lakou ua, he huahekili, I ke ahi hoi, e lapalapa ana ma ko lakou aina, 
Hahau mai la oia i ko lakou mau kumu waina, a me na laau fiku, o lakou; A uhai mai la hoi i na laau o ko, lakou mokuna. 
Olelo mai la oia, a hiki mai la na uhini, A me na enuhe huluhulu pau ole i ka helu. 
A ai iho la lakou i na mea uliuli a pau o ko lakou aina, A hoopau no hoi i ka hua o ka lakou mahinaai. 
Pepehi no hoi oia i na makahiapo a pau o ko lakou aina, I ke pookela hoi o ko lakou ikaika a pau. 
Hoopuka mai la oia ia lakou iwaho, me ke kala a me ke gula; Aohe mea nawaliwali mawaena o ko lakou mau ohana. 
Olioli no ko Aigupita i ko lakou puka ana iwaho; No ka mea, kau mai la ka makau ia lakou maluna o ia poe. 
Hohola ae la oia i ke ao e uhi ai ia lakou, I ke ahi hoi, e hoomalamalama mai i ka po. 
Nonoi aku la lakou, a lawe mai la ia i na silo, A hoomaona mai la oia ia lakou i ka berena o ka lani. 
Wahi ae la oia i ka pohaku, a poha mai la na wai; Kahe ae la lakou ma kahi maloo, he muliwai. 
No ka mea, hoomanao ae la ia i kana olelo hoano, A me Aberahama hoi, i kana kauwa. 
Hoopuka mai oia i kona poe kanaka me ka olioli, A me kona poe i waeia me ka hauoli. 
Haawi mai la oia i ka aina o ko na aina e no lakou, A loaa mai ia lakou ka mea a na kanaka i hooikaika'i: 
I mea e malama'i lakou i kana mau kauoha, A e hana pono hoi i kona mau kanawai. E halelu aku oukou ia Iehova. 
