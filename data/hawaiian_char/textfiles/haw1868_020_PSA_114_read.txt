Halelu.
114.
KA hale o Iakoha hoi, mai waena aku o na kanaka olelo e; 
O Iuda no kona keenakapu, A o Iseraela kona aupuni. 
Ike mai la ke kai, a holo aku la; A huli hope o Ioredane. 
Lelele ae la na mauna e like me na hipakane, A me na puu hoi e like me na keikihipa. 
Heaha kau, e ke kai, i holo aku ai oe? E Ioredane hoi, i hoohuliia'i oe ihope? 
E na mauna, i lelele ai oukou e like me na hipakane? A me na puu hoi e like me na keikihipa? 
E naueue oe, e ka honua, imua o ka Haku, Imua hoi o ke Akua o Iakoha. 
Ka mea i hoolilo i ka pohaku, i wai lana, A me ka pohaku paea, i punawai. 
