Halelu.
115.
A OLE ia makou, e Iehova, aole ia makou, Aka. i kou inoa no e haawiia'ka ai ka hoonani. No kou lokomaikai, a me kou oiaio. 
No ke aha la i olelo mai ai ko na aina e, Aubea ko lakou Akua? 
Aia no i ka lani ko makou Akua; Ua haua no oia i na mea a pau ana i makemake ai. 
O ko lakou poe akua, he kala, a he gula hoi, O ka haua a na lima o kanaka. 
He waha no ko lakou, aole nae e olelo mai; He maka no ko lakou, aole nae e ike mai: 
He pepeiao no ko lakou, aole nae e lohe; He ihu no hoi ko lakou, aole nae e honi: 
He mau lima no ko lakou, aole nae e lawelawe; He mau wawae no ko lakou, aole nae e hele; Aole hoi e olelo lakou, ma ko lakou kania-i. 
Me ia poe akua, pela no ka poe i hana ia lakou, A me ka poe a pau e hilinai ia lakou. 
E ka Iseraela, e hilinai oukou ia Iehova; Oia ko lakou kokua a me ko lakou palekaua. 
E ka ohana a Aarona, e hilinai oukou ia Iehova; Oia ko lakou kokua, a me ko lakou palekaua. 
E ka poe makau ia Iehova, e hilinai oukou ia Iehova; Oia ko lakou kokua, a me ko lakou palekaua. 
Ua hoomanao mai o Iehova ia kakou, e hoomaikai no oia; E hoomaikai mai no oia i ka ohana a Iseraela, E hoomaikai mai no oia i ka ohana a Aarona. 
E hoomaikai mai no oia i ka poe e makau aku ia Iehova, I na mea uuku, a me na mea nui. 
E hoomahuahua mai no o Iehova ia oukou, Ia oukou no, a me ka oukou poe keiki. 
Ua hoopomaikaiia oukou e Iehova, Ka mea nana i hana ka lani, a me ka honua. 
Na Iehova no na lani o na lani; Ua haawi mai nae oia i ka honua no na keiki a kanaka. 
Aole ka poe make e halelu aku ia Iehova, Aole hoi ka poe a pau e iho ilalo i kahi ekemu ole. 
Aka, o kakou, e hoomaikai aku no kakou ia Iehova, Mai keia wa aku, a i ka manawa pau ole. E halelu aku oukou ia Iehova, 
