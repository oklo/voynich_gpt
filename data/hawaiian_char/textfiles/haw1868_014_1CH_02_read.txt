I. Oihanaalii.
2.
EIA na keikikane a Iseraela; o Reubena, o Simeona, o Levi, o Iuda, o Isakara, a o Zebuluna, 
O Dana, o Iosepa, a o Beniamina, o Napetali, o Gada, a o Asera. 
O na keikikane a Iuda; o Era, o Onana, a o Sela: ua hanau nana ia mau mea ekolu na ke kaikamahine a Sua no Kanaana. A ua hewa o Era ka hanau mua a Iuda imua o na maka o Iehova; a pepehi mai la oia ia ia. 
Na Tamara na kana hunonawahine i hanau nana o Pareza laua o Zara. O na keikikane a pau a Iuda, elima lakou. 
O na keikikane a Pareza; o Hezerona a o Hamula. 
O na keikikane a Zara; o Zimeri, o Etana, o Hemaua, o Kalekola, a o Dara: he elima o lakou a pau. 
O na keiki a Karemi; o Akana, ka mea hoopilikia i ka Iseraela, nana i lawehala i ka mea i laa. 
O ke keikikane a Etana; o Azaria. 
O na keikikane hoi a Hezerona, i hanau nana; o Ierameela, o Rama, a o Kelubai. 
Na Rama o Aminadaba, na Aminadaba o Nahasona, ka luna o na mamo a Iuda: 
Na Nahasona o Salemona, na Salemona o Boaza, 
Na Boaza o Obeda, na Obeda o Iese. 
Na Iese o Eliaba kana hanau mua, o Abinadaba hoi ka lua, a o Sima ke kolu, 
O Netaneela ka ha, o Radai ka lima, 
O Ozema ke ono, o Davida ka hiku. 
O ko lakou mau kaikuwahine, o Zeruia a o Abigaila. A o na keikikane a Zeruia, ekolu lakou; o Abisai, o Ioaba, a o Asahela. 
Na Abigaila i hanau o Amasa: a o ka makuakane o Amasa, oia o Ietera no ka Isemaela. 
Na Kaleba na ke keiki a Hezerona, na laua o Azaba kana wahine a me Ieriota: eia na keikikane ana; o Iesera, o Sobaba, a o Aredona, 
A make iho o Azuba, lawe ae la o Kaleba nana ia Eperata, a hanau mai la oia ia Hura nana. 
Na Hura o Uri, a na Uri o Bezeleela. 
A mahope iho, komo aku la o Hezerona iloko i ke kaikamahine a Makira a ka makuakane o Gileada, a lawe ae la oia ia ia i kona makahiki he kanaono, a hanau mai la nana o Seguba. 
Na Seguba o Iaira, ia ia na kulanakauhale he iwakaluakumamalua ma ka aina o Gileada. 
A lawe ae la oia ia Gesura a me Arama a me na kulanakauhale o Iaira mai o lakou aku, a me Kenata a me na kulanakauhale olaila, na kulanakauhale he kanaono: no na keikikane a Makira a ka makuakane o Gileada keia mau wahi a pau. 
A mahope iho o ka make ana o Hezerona ma Kalebeperata, alaila hanau mai la o Abia ka wahine a Hezerona ia Asura nana, o ka makuakane ia o Tekoa. 
Eia na keikikane a Ieramulae a ka makahiapo a Hezerona, o Rama ka hanau mua, o Buna, o Orena, o Ozema, o Ahiia. 
Na Ierameela kekahi wahine e ae, o Atara kona inoa; oia ka makuwahine o Onama. 
O na keikikane a Rama a ka Ieramula makahiapo; o Maaza, o Iamina, a o Ekera. 
A o Samai laua o Iada na keikikane a Onama. O na keikikane a Samai; o Nadaba a o Abisura. 
A o Abihaila ka inoa o ka wahine a Abisura: a hanau mai la oia nana ia Abana a me Molida. 
O na keikikane a Nadaba; o Seleda, a o Apaima: a make keiki ole o Seleda. 
O ke keikikane a Apaima; o Isi. A o ke keikikane a Isi; o Sesana. A o ke keikikane a Sesana; o Ahelai. 
A o na keikikane a Iada a ke kaikaina o Samai; o Ietura a o Ionatana: a make keiki ole o Ietura. 
A o na keikikane a Ionatana: o Peleta a o Zaza. O laua na keiki a Ierahemeela. 
Aohe keikikane a Sesana, he mau kaikamahine no nae. A he kauwakane ia Sesana, he Aigupita, o Iareha kona inoa. 
A haawi aku la o Sesana i kana kaikamahine i wahine na Iareha na kana kauwa, a hanau mai la ia nana o Atai. 
Na Atai o Natana, na Natana o Zabada. 
Na Zabada o Epelala, na Epelala o obeda, 
Na Obeda o Iehu, na Iehu o Azaria, 
Na Azaria o Heleza, na Heleza o Eleasa. 
Na Eleasa o Sisamai, na Sisamai o Saluma, 
Na Saluma o Iekamia, na Iekamia o Elisama. 
A o na keikikane a Kaleba a ke kaikaina o Ierahemeela; o Mesa kona makahiapo, oia ka makuakane o Zipa: a o na keikikane a Maresa ka makuakane o Heberona. 
A o na keikikane a Heberona; o Kora, o Tapua, o Rekema a o Sema. 
Na Sema o Rahama ka makuakane o Iorekoama; na Rekema hoi o Samai. 
A o ke keikikane a Samai; o Maona: a o Maona ka makuakane o Betezura. 
Na Epa, na ka haiawahine a Kaleba i hanau o Harana, o Moza, a o Gazeze: a na Harana o Gazeze. 
O na keikikane a Iadai, o Regema, o Iotama, o Gesana, o Peleta, o Epa, a o Saapa. 
Na Maaka, na ka haiawahine a Kaleba i hanau o Sebera a o Tirana. 
Nana hoi i hanau o Saapa ka makuakane o Mademaua, a o Seva ka makuakane o Makebeua, a o ka makuakane o Gibea: a o Akesa ke kaikamahine a Kaleba. 
Eia na keikikane a Kaleba ke keiki a Hura, a ka makahiapo a Eperata; o Sobala ka makualeane o Kiriatiarima; 
O Salema ka makuakane o Betelehema, o Hareta ka makuakane o Betegadera. 
Ia Sobala hoi ka makuakane o Kiriatiarima na keikikane; o Haroka, a o Hatesihamenuti. 
Eia na ohana a Kiriatiarima; ka poe Iteri, ka poe Puhi, ka poe Sumati, a me ka poe Miserai: na lakou i puka mai ai ka poe Zareati, a me ka poe Esetauli. 
O na keikikane a Salema; o Betelehema, a me ka poe Netopati, o Atarota o Betaioaba, o Hatesihamenuti, a o ka poe Zori. 
A o na ohana o ka poe kakauolelo i noho ma Iabeza, ka poe Tireti, ka poe Simeati, a o ka poe Sukati. O lakou ka poe Keni i puka mai mai Hemata mai, ka makuakane o ka ohana o Rekaba. 
