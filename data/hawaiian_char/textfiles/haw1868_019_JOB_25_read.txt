Ioba.
25.
A LAILA olelo aku la o Biledada, no Suha, i aku la, 
Ia ia no ke alii ana a me ka makaulia, A hana no ia i ke kuikahi ma kona mau wahi kiekie. 
Ua heluia anei kona mau poe koa? A maluna owai la i puka ole mai ai kona malamalama? 
A pehea la e hoaponoia'i ke kanaka imua o ke Akua? A pehea la e maemae ai ka mea i hanauia e ka wahine? 
E nana i ka mahina, aole ia e aiai; A o na hoku aole e maemae imua o kona maka: 
Pehea la hoi ke kanaka, he enuhe; A me ke keiki a ke kanaka, he ilo? 
