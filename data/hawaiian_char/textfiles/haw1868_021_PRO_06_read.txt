Solomona.
6.
E KUU keiki, ina e hoohiki oe e panai no kou hoalauna, Ina i pai kou lima me ka malihini, 
A i puni oe i ka olelo a kou waha, A i punihei oe i ka olelo a kou waha. 
Ano la, e kuu keiki, e hana oe i keia, i pakele. I kou lilo ana i ka lima o kou hoalauna: O hele, e hoohaabaa ia oe iho, e hoolaulea i kou hoalauna. 
Mai haawi i ka hiamoe i kou mau maka, Aole hoi e pipili kou mau lihilihi: 
E hemo aku oe me he dia la mailoko ae o ka lima, A e like hoi me ka manu mai ka lima ae o ke kuhea manu. 
E ka mea hiamoe, e hele oe i ka anonanona, E nana i kona aoao a e hoonaauao iho: 
Aohe alii ia ia, Aole haku, aole hoi lunakanawai; 
Hoahu no oia i kana ai i ke kau, I ka wa e ohi ai, hoiliili oia i kana mea ai. 
E ka mea hiamoe, pehea ka loibi o kou hiamoe ana? Ahea la oe e ala mai ai mai kou hiamoe ana mai? 
He moe iki ae, he hiamoe iki ae, He pelu hou iki ae i ka lima a hiamoe: 
A e hiki mai kou ilihune me he kanaka hele la, A me kou nele e like me ke kanaka kaua. 
O ke kanaka aia, o ke kanaka hewa, Hele no oia me ka waha hoopunipuni. 
Iimo oia me ka maka, ao aku oia me ka wawae, Kuhikuhi oia me kona manamanalima; 
He kolohe no ma kona naau, Noonoo ino oia i na la a pau, Hookonokono oia i ka hakaka. 
Nolaila, e loohia koke mai oia e ka make; E haihai koke ia oia, aole mea nana e hoola, 
O keia mau mea eono, he mau mea e inaina mai ai o Iehova; Ehiku hoi e hoopailua ai o kona naau. 
O na maka kiekie, o ke elelo wahahee, A me na lima hookahe koko hala ole, 
O ka naau e imi ana i na manao kolohe, A me na wawae e holo kiki ana i ka hewa, 
O ka mea hoike hoopunipuni e hana ana i ka wahahee, A me ka mea hookonokono i ka hakaka mawaena o na hoahanau. 
E kuu keiki, e malama oe i ke kanoha a kou makuakane, Mai haalele hoi i ke kanawai o kon makuwahine. 
E hawele mau oe ia mau mea ma kou naau, E nakii oe ia mau mea ma kou a-i. 
I kou hele ana, ea, e kai aku ia ia oe; I kou moe ana e kiai oia maluna ou; I kou ala ana iluna, oia ke kamailio pu me oe. 
No ka mea, he kukui ke kauoha, He malamalama ke kanawai, O ka aoao o ke ola oia ke ao ana e naauao ai: 
I malamaia oe i ka wahine ino, I ka malihini i hoomalimali me kona elelo. 
Mai kuko aku i kona maikai maloko o kou naau, Aole hoi e puniheiia e kona mau lihilihi. 
No ka mea, no ka wahine hookamakama, E nele ke kanaka a i ka apana ai; Hoohalua no ka wahine moe kolohe i ka uhane i minaminaia. 
E lawe anei ke kanaka i ke ahi ma kona poli, Aole hoi e wela kona kapa? 
Ina o hele ke kanaka ma na nanahu e aa ana, Aole anei e wela kona kapuwai? 
Pela ka mea e komo ae ana i ka wahine a kona hoalauna; Aole e aponoia na mea hoopa ia ia. 
Aole i hoowahawahaia ka aihue i kona aihue ana, Ina he mea ia e maona ai kona pololi. 
Aka, i loaa oia, e uku pahiku no, E haawi oia i ka waiwai a pau o kona hale. 
O ka mea moe kolohe me ka wahine, aole ona naauao; O ka make o kona uhane kana i hana'i. 
E loaa ia ia ka eha a me ka hoowahawahaia mai. Aole hoi o holoiia kona mea e hilahila ai. 
No ka mea, o ka lili, oia ko ke kanaka mea e ukiuki ai; Aole oia e hoopakele i kona la e hoopai aku ai. 
Aole oia e manao mai i ka uku; Aole hoi oia o oluolu, ke haawi mai oe i na makana he nui. 
